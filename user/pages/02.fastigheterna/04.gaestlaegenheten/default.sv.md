---
title: Gästlägenheten
---

#### Beskrivning

Föreningens gästlägenhet ligger i hus 14 och har egen ingång från markplanet runt hörnet till vänster om huvudentrén. Den är möblerad med bl a två sängar och en bäddsoffa men man måste ha med egna lakan. Vidare finns pentry med kokplatta, mikrovågsugn och kylskåp samt porslin. Det finns också ett duschrum. 

[Foton från gästlägenheten.](/foton-fran-gaestlaegenheten)

#### Bokningsvillkor

Lägenheten kan hyras och bokas av medlem i HSB Brf Guldberget och disponeras av medlemmens gäster. Medlemmen är dock alltid ansvarig gentemot föreningen. Hyran är 350 kr per natt oavsett antalet gäster.

Bokning kan ske tidigast sex månader i förväg. Bokningen kan avse högst sju nätter i rad och totalt max sju nätter per månad. Eventuell avbokning skall göras senast sju dagar innan bokad ankomstdag (mot en avgift på 50 kr per avbokad natt). Vid senare avbokning uttas en avbokningsavgift motsvarande hyran för den bokade tiden, dock högst för två nätter. Betalning av den totala summan erläggs vid bokning.

Av hänsyn till allergiker är rökning inte tillåten och sällskapsdjur får inte vistas i lägenheten. Eftersom köksfläkt saknas är det inte tillåtet att steka i pentryt.

Lägenheten skall städas vid lämnandet. Instruktion för städningen finns anslagen i lägenheten.

#### Rutiner för uthyrning av gästlägenhet

Lägenheten bokas via ett webbokningsverktyg längst ner på sidan.

För att fullfölja bokning måste du betala hela summan. Använd Payson för att enkelt och tryggt betala till oss. Med Payson kan du sätta in pengar med VISA, MasterCard samt internetbank (Swedbank, Handelsbanken, SEB och Nordea).

[Läs mer om Payson här](http://www.payson.se).

I bokningsverktyget måste man ange antal gäster men detta påverkar inte hyran.

Nyckeln hämtas och lämnas i soprummet i ett nyckelskåp. Skåpet hänger på väggen till vänster innanför dörren och dess lås har samma nyckel som soprummet.

Nyckeln kan hämtas tidigast kl 14.00 ankomstdagen. Senast kl 13.00 avresedagen skall nyckeln återlämnas.

Om du vill söka efter din bokning i bokningssystemet till exempel för att avboka så kan du göra det[ via denna länk.](https://secured.sirvoy.com/engine/html/527fd8dc47266.html?widget=review)


<script async data-form-id="527fd8dc47266" src="https://secured.sirvoy.com/widget/sirvoy.js"></script>