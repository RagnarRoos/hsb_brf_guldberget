---
title: Parkering
---
<img style="float:right; margin:5px 0 5px 15px; max-width: 45%;" src="../user/pages/02.medlem/05.parkering/photo_01.jpg">

Föreningen hyr ut 58 st parkeringsplatser varav 8 har laddmöjlighet och 13 har uttag för motorvärmare. Avgiften är 550 kr/månad för platser med laddmöjlighet och 400 kr/månad för övriga.

Utmed Lövskogsgatan finns möjligheter till boendeparkering. Ansökan om boendeparkering görs hos [Trafikkontoret i Göteborg](http://goteborg.se/wps/portal?uri=gbglnk:gbg.page.3fe033bb-e81a-4e98-8e41-481b11839b42).

I återvinningsrummet i hus 14 finns en gästparkeringslista där medlemmar tillfälligt kan låna ut sina parkeringsplatser. Längsta sammanhängande tid en medlem får låna en annan medlems plats är sju dagar. Observera att lånetiden om inget annat anges av utlånaren gäller kl 00-24, dvs parkeringsplatsen får ej lånas dygnet efter sista bokade dygn.

### Regler för parkeringsplatser och kö

* Styrelsen sköter p-platskön, skicka din förfrågan till  [styrelsen@guldberget.se](mailto:styrelsen@guldberget.se)
* Om du är medlem i HSB Brf Guldberget får du ställa dig i kö för att hyra p-plats. Platserna är avsedda för de hushåll som har bil och de medlemmar som är skrivna på adressen.
* Du kan ställa dig i kö för p-plats först efter du tillträtt lägenheten.
* När det finns en ledig p-plats meddelas du som är först i kö ca en månad före tillträde till p-plats.
* När du erbjuds p-plats måste det finnas bil i hushållet och du måste vara folkbokförd på adressen för att få platsen. Om du inte uppfyller kraven eller väljer att tacka nej till att hyra p-plats hamnar du sist i kön.
* Andrahandsupplåtelse av p-plats är endast tillåten om du samtidigt hyr ut din lägenhet i andra hand. Längsta tillåtna tid för andrahandsuthyrning av p-plats är ett år.
* Om du inte längre har bil i hushållet skall p-platsen lämnas tillbaka.

### Inställning av tidur för motorvärmare

Önskad avresetidpunkt anges med tiduret (se nedan). Automatiken ser till att motorvärmaren kopplas in i lämplig tid i förväg beroende på temperaturen (30 min vid 5 plusgrader, 180 min vid 15 minusgrader). Värmen hålls inkopplad i ytterligare 30 min efter inställd avresetidpunkt i händelse av försening. Förloppet repeteras varje dygn till dess avresetidpunkten ändras.

#### Inställning av avresetid

Ställ in önskad avresetid genom att trycka på [+] eller [-] knapparna. Första trycket visar inställd avresetid. Följande tryck ändrar tiden i steg om fem minuter. Om en knapp hålls intryckt ändras tiden fortare. Avresetiden visas ett par sekunder efter sista knapptryckningen och därefter återgår displayen till att visa aktuell tid.

#### Direktinkoppling

Om både [+] och [-] knapparna trycks in samtidigt kopplas värmen på i 30 minuter. Upprepat tryck stänger av.

#### Inställning av aktuell tid

Tiduret är normalt korrekt inställt och växlar automatiskt mellan sommar- och normaltid. Om justering behöver göras följ nedanstående:

1. Tryck på knappen med klocksymbolen tills texten Set visas i displayen.
2. Aktuell tid blinkar i displayen och kan ställas in med [+] och [-] knapparna.
3. Tryck en gång till på knappen med klocksymbolen.
4. Aktuellt år blinkar i displayen och kan ställas in med [+] och [-] knapparna.
5. Tryck en gång till på knappen med klocksymbolen.
6. Aktuell månad blinkar i displayen och kan ställas in med [+] och [-] knapparna.
7. Tryck en gång till på knappen med klocksymbolen.
8. Aktuell dag blinkar i displayen och kan ställas in med [+] och [-] knapparna.
9. Tryck en gång till på knappen med klocksymbolen.
10. Nu visas aktuell tid i displayen. Kontroll av år, datum och tid kan göras med upprepade tryck på knappen med klocksymbolen.

### Nyckel

Nyckel till motorvärmaruttaget får du av den som hyrde platsen före dig. Uttaget är dock inte låsbart. Det finns bara en regel som man kan vrida med något platt och tunt, exempelvis en bilnyckel eller en skruvmejsel.

### Anslutningskablar

Kablarna till motorvärmarna skall förvaras i bilen när de inte används. Kablarna får absolut inte lämnas på stolparna då de utgör en  säkerhetsrisk för lekande barn. Kvarlämnade kablar kommer att plockas bort.