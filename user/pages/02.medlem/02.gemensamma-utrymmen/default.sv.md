---
title: 'Gemensamma utrymmen'
---
## Gemensamma utrymmen

### Tvättstugor
Föreningen har tre moderna välutrustade tvättstugor, en på Lövskogsgatan 14 och två på Lövskogsgatan 18. Det är tillåtet att tvätta alla dagar i veckan. En stenmangel och elektrisk kallmangel finns i hus 18 och en varmmangel i hus 14.

Bokning av tvättstugor görs med passagetagg på informationstavlan i trapphuset eller på [bokning.guldberget.se](https://bokning.guldberget.se/ "Bokningssida tvättstugor")

#### Bokningsregler tvättstugor.
* Du måste aktivera bokning inom 60 minuter. Du aktiverar genom att hålla din tagg mot läsaren vid dörren till tvättstugan. Om bokningen inte aktiveras inom 60 minuter släpps passet och blir åter bokningsbart av andra.
* Du kommer åt tvättstuga och torkrum 60 minuter efter bokningens slut. Du får inte använda tvättmaskinerna under denna tid.
* Du kan boka två gånger under en femdagarsperiod.
* Du kan boka upp till 30 dagar från aktuellt datum.
* Du kan inte boka en tredje tid i konflikt med två tidigare bokningar.
* Du kan maximalt ha två aktiva bokningar. Du kan inte boka en tredje tid innan det första eller andra bokningstillfället passerat.
* Din bokning är giltig för alla taggar som hör till din lägenhet.
* För att kunna spontanboka en ledig tid måste det återstå minst 60 minuter på bokningen.


### Soprum
<img style="float:right; margin:5px 0 5px 15px; max-width: 45%;" src="../user/pages/02.Medlem/02.gemensamma-utrymmen/photo_11.jpg">

Det gamla pannrummet på Lövskogsgatan 14 är inrett till ett rymligt soprum. Följande fraktioner kan lämnas i soprummet:

* Brännbara sopor, dvs. alla normala hushållssopor som inte kan sorteras i andra fraktioner.
* Förpackningar av kartong, t.ex. mjölk-, juice-, och flingpaket, pastaförpackningar, äggkartonger, omslags-papper, mjölpåsar. Även toarullar och pappers-kassar (plastkorkar kan tas av och läggas bland plastför-packningar).
* Förpackningar av plast (både hård och mjuk), t.ex. bärkassar, plastpåsar, burkar, dunkar, flaskor, korkar, lock, plastfolie, frigolit (skruva av lock och korkar på flaskor och burkar innan du slänger dem).
* Förpackningar av metall, t.ex. ursköljda konservburkar, aluminiumfolie, aluminiumformar, kaviartuber, lock, kapsyler, värmeljushållare (metallförpackningar som inte kan rengöras, t.ex. kaviartuber, får behålla korken på).
* Wellpapp, känns igen på det vågformade skiktet (inkluderar om det finns ett vågformat skikt inuti, mellan två ”släta” pappskikt). Var noga med att vika ihop och platta till wellpappen så att så mycket som möjligt får plats i kärlet! 
* Obrännbara sopor (mindre föremål/mängder), t.ex. föremål av metall, sten, porslin, keramik, speglar, glas etc. (större saker tas till återvinningscentral).
* Komposterbart avfall, t.ex. alla sorters matrester, kaffe-filter och växtdelar. Papperspåsar för det komposterbara avfallet finns i soprummet.
* Tidningar och tidskrifter.
* Färgade och ofärgade glasförpackningar.
* Elektronikskrot.
* Lysrör, lågenergilampor och glödlampor.
* Batterier, dock ej fordonsbatterier.

Grovsopor och miljöfarligt avfall får inte lämnas i soprummet. Dessa tar du till återvinningscentral eller lämnar till (farligt avfallbilen)[https://goteborg.se/wps/portal/start/avfall-och-atervinning/har-lamnar-hushall-avfall/farligtavfallbilen/farligt-avfall-bilen/!ut/p/z1/hY9NC4JAGIR_SwcvHfZ9XcVduimBYfQBBeleQmX9ANeVdUvq12fHoGhuw8wDMyAgBdHn97bObav7vJt9JoKrT2N0E9_dHvZ-hGGyW-8jN6bxJoDLv4KYY_yhECGbefaTP1I4gQAxSnNvS2kfg4RsCQmItlBkKhVBgpwz7gWe5zKGAaP8PTrsC4_XIIyspJGG3Mz8pbF2GFcOOjhNE6m1rjtJSq0c_IY0erSQfjZhUOnzXKkLH8PFCyPda4Q!/dz/d5/L2dBISEvZ0FBIS9nQSEh/#]

### Hobbyrum
<img style="float:right; margin:5px 0 5px 15px; max-width: 45%;" src="../user/pages/02.Medlem/02.gemensamma-utrymmen/photo_12.jpg">
Ett hobbyrum finns tillgängligt på Lövskogsgatan 18. Detta behöver inte bokas.

### Extra vindsförråd
Ett fåtal extra vindsförråd hyrs ut till föreningens medlemmar.

### Cykelförråd
I varje hus finns ett stort cykelförråd i markplan.