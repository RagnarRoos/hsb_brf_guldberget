---
title: Gästlägenhet
---
## Gästlägenhet

### Beskrivning
<img style="float:right; margin:5px 0 5px 15px; max-width: 45%;" src="../user/pages/foton-fran-gaestlaegenheten/gastlagenhet1.jpg">
Föreningens gästlägenhet ligger på Lövskogsgatan 14. Den har egen ingång från markplanet runt hörnet till vänster om huvudentrén.

#### Utrustning
* Två sängar
* Bäddsoffa med två bäddar
* Pentry med kokplatta, mikrovågsugn och kylskåp
* Tallrikar, glas och bestick
* Toalett
* Dusch

Du tar med egna lakan som du bäddar med.

### Bokningsvillkor
Du som är medlem i HSB Brf Guldberget kan hyra gästlägenheten. Du som hyr är ansvarig gentemot föreningen under hyresperioden. Hyran är 350 kr per natt oavsett antalet gäster.

Bokning kan ske tidigast ett år i förväg. Bokningen kan avse högst sju nätter i rad och totalt max sju nätter per månad. Eventuell avbokning skall göras senast sju dagar innan bokad ankomstdag (mot en avgift på 50 kr per avbokad natt). Vid senare avbokning uttas en avbokningsavgift motsvarande hyran för den bokade tiden, dock högst för två nätter. Kostnad för bokningen och avbokningsavgift debiteras på avgiftsavin.

* Rökning är inte tillåten.
* Eftersom köksfläkt saknas är det inte tillåtet att steka i pentryt.
* Lägenheten skall städas vid lämnandet. Instruktion för städningen finns anslagen i lägenheten.

### Rutiner för uthyrning av gästlägenhet
<img style="float:right; margin:5px 0 5px 15px; max-width: 45%;" src="../user/pages/foton-fran-gaestlaegenheten/gastlagenhet4.jpg">

Du bokar på [Guldbergets bokningssida](https://bokning.guldberget.se) eller på informationstavlan i trapphuset vid entrén. Avbokning sker via **Mina Bokningar**.

#### In- och utcheckning
Vid incheckning skall du som bokat aktivera bokning med din passagebricka (tag). I gästlägenheten finns en passagebricka för att komma in i gästlägenheten. Denna hör till gästlägenheten. Den kan användas under hela vistelsen.

* Du kan checka in tidigast kl 14.00 ankomstdagen.
* Du måste lämna lägenheten senast kl 13.00 avresedagen.