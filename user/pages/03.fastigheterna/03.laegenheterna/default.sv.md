---
title: Lägenheterna
media_order: 'planskiss_treor.jpg,planskiss_tvaor.jpg,andrahand_regler.pdf,andrahandsuthyrning_formular_2011.pdf,Lagenhetsregistret.pdf'
---

## Lägenheterna
Föreningen äger fyra snarlika sexvåningshus som byggdes 1947. Husen inrymmer 24 lägenheter vardera varav 12 st är treor på ca 73-74,5 kvm och 12 st är tvåor på ca 56,5 kvm. Lägenheterna finns i två varianter med spegelvänd layout. Vissa lägenheter har ett ventilationschakt där andra har en fast inbyggd garderob. Samtliga lägenheter disponerar ett vindsförråd och ett källarförråd.

![Planskiss för treorna](planskiss_treor.jpg?link&display=text)

![Planskiss för tvåorna](planskiss_tvaor.jpg?link&display=text)


### Bredband, bredbands-TV och bredbandstelefoni
Bredband från Telia om 250/100 Mbit är fritt tillgänglig för alla medlemmar. Bredbandsuttaget hittar du i hallen. Aktivering av bredbandet sker via Telias hemsida eller kundtjänst. Ring gärna kundtjänst om ni har ytterligare frågor eller funderingar. Support erhålles därefter via [Telias hemsida](https://www.telia.se/privat/bredband/kollektiva-tjanster) eller telefon. För telefonnummer  se [Felanmälan](/medlem/felanmaelan). 

Detta ingår:
* Bredband 250/100 Mbit. Det går att beställa snabbare bredband på egen bekostnad.
* Router från Telia.
* Bredbands-TV via tv-box eller __Telia Play__/__Mitt Telia__ med utbudet i Telias kanalpaket __Lagom__. Ytterligare kanaler kan beställas via Telias kundtjänst.
* Bredbandstelefoni. Samtalsavgifter tillkommer.

Router och tv-box tillhör lägenheten och skall lämnas vid avflyttning.

### Ventilation - regler
Fastigheterna ventileras med självdrag, varför frånluftsfläkt från kök inte är tillåtet. Välj istället kolfilterfläkt som inte behöver anslutas till husets ventilationskanaler. Av samma skäl är inte heller badrumsfläktar anslutna till ventilationen tillåtna.

### Underhållsansvar
Bostadsrättsägaren svarar helt för lägenhetens inre underhåll. Föreningen ansvarar däremot bl a för underhåll av de stamledningar för vatten, avlopp, värme, och elektricitet som föreningen försett lägenheten med. Se [föreningens stadgar](/foereningen/oevrig-information/stadgar_20170920.pdf) §31 och §32 samt [HSB:s medlemsinformation.](https://www.hsb.se/goteborg/om-boende/for-dig-som-bor-i-hsb/)

### Ombyggnad

Väsentliga förändringar av lägenheten kräver styrelsens godkännande. Detta gäller bl a för uppsättning av markiser och andra förändringar på husens utsida. Rivning av eller håltagning i väggar kräver också styrelsens godkännande.

Vid ombyggnad som berör bärande konstruktioner gäller förutom föreningens stadgar och innehållet i introduktionsfoldern (se  [Föreningen](/foereningen/oevrig-information)) följande. Medlem måste själv beställa fram konstruktionsritningar från byggnadsnämndens ritningsarkiv och därefter anlita en byggnadskonstruktör (statiker) som tar fram en arbetsbeskrivning, k-ritning. När denna är framme så begär medlemmen tillstånd från styrelsen genom att skicka in en [renoveringsansökan](/foereningen/oevrig-information/renoveringsansokan.pdf). Tillståndet måste begäras skriftligt och arbetsbeskrivning, k-ritning, ska bifogas.Därefter ger styrelsen sitt tillstånd skriftligt.

Elsystemet i lägenheterna kan ej ändras. Föreningen arbetar för att möjliggöra indragning av trefalsel under 2020.

### Andrahandsuthyrning
Föreningen följer HSB:s regler för andrahandsuthyrning. En skriftlig ansökan ska lämnas till styrelsen. Andrahandsupplåtelse beviljas för ett år i taget förutsatt att HSB:s rekommendationer uppfylls.

[Rekommendation gällande andrahandsuthyrning från Fastighetsägarna](https://www.fastighetsagarna.se/fakta/brf/andrahandsuthyrning/) 

[Regler för andrahandsuthyrning](andrahand_regler.pdf)

[Ansökningsblankett för tillstånd till andrahandsupplåtelse](andrahandsuthyrning_formular_2011.pdf)

#### Lägenhetsregister
Varje lägenhet har av Lantmäteriet tilldelats ett särskilt nummer som du som lägenhetsinnevare skall känna till och använda vid kontakter med myndigheter. [Du hittar numren här](Lagenhetsregistret.pdf). I dokumentets högerspalt anges "Annan identitet" vilket är det nummer föreningen och HSB använder. Numren finns också  på anslag som sitter på postboxarna längst ner i trapphusen.